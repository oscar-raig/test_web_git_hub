---
layout: post
title: Rovira i Trias, la ciutat enmurallada i el projecte d'eixample de Barcelona
---

Antoni Rovira i Trias (Barcelona, 1816 - Barcelona,  1889) fou un arquitecte català, guanyador del concurs que el 1859 l'Ajuntament de Barcelona va fer per urbanitzar l'Eixample de Barcelona, i que finalment va desenvolupar-se seguint el Pla Cerdà. Va ser regidor, diputat i arquitecte municipal de Barcelona i va crear el cos de bombers de la ciutat.

## Obres al barri de Gràcia

* Plaça del Nord
* Plaça Rovira i Trias
* Campanar de Gràcia


## Projecte d'eixample per a Barcelona

## La Barcelona del segle XIX. Insalubre i oprimida


La consideració militar de plaça forta que tenia Barcelona amb la Ciutadella al seu costat condicionava la vida urbana. No tan sols s'ignoraven els problemes de la ciutadania intramurs, sinó que els tímids moviments per expandir-se extramurs varen ser reprimits amb l'enderrocament de les construccions perquè «impedien la defensa de la ciutat» com va ocórrer el 1813, ja que es considerava àrea *non aedificanda* la compresa fins a la distància d'un tret de canó, que venia a correspondre als «jardinets de Gràcia».

El 1841 l'Ajuntament de Barcelona va convocar un concurs per promoure el desenvolupament de la ciutat. L'11 de setembre de 1841 es va dictar el premi a favor del doctor Pere Felip Monlau, metge i higienista autor del treball *Abajo las murallas, Memoria acerca de las ventajas que reportaría á Barcelona y especialmente á su industria de la demolición de las murallas que circuyen la ciudad* (Memòria sobre els avantatges que suposaria a Barcelona i especialment a la seva indústria l'enderroc de les muralles que envoltaven la ciutat), en el que es demanda una expansió des del riu Llobregat al Besòs.


L'àmplia difusió del projecte i l'impuls popular va provocar enfrontaments com el del 26 d'octubre de 1842 en què la Junta de Derribo va enderrocar part de la Ciutadella, fet que va provocar que el general Espartero bombardegés Barcelona des del castell de Montjuïc el 3 de desembre i ordenés la seva reconstrucció amb una despesa de 12 milions de rals a costa de la ciutat.

Un any després la ciutat va ser bomardejada pel general Prim.

## El concurs que l'estat espanyol no li va agradar

L'any 1859 l'Ajuntament de Barcelona va convocar un concurs per a triar un projecte d'eixample per a la ciutat. L'eixample contemplat al pla es desplegava sobre una immensa superfície que havia estat lliure de construccions pel fet d'haver estat considerada **zona militar estratègica**. Es varen presentar tretze projectes, resultant guanyador per unanimitat el d'Antoni Rovira i Trias el 10 d'octubre de 1859. Però des del ministeri de l'estat espanyol incrompensiblement s'ordenà l'execució del Pla Cerdà.

